<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="EPILOG 3. listopad&nbsp;– 22. listopad">
    <meta name="apple-mobile-web-app-capable" content="yes">
    <title>EPILOG 3. listopad&nbsp;– 22. listopad • Případ pro exorcistu</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pripad_pro_exorcistu_015.html">
    <link rel="next" href="./pripad_pro_exorcistu_017.html">
    <meta name="nb-order" content="15">
    <link rel="self" href="pripad_pro_exorcistu_016.html">
    <meta name="nb-identifier" content="sykora-pripad-pro-exorcistu-eb741ce">
    <meta name="nb-role" content="chapter">
  </head>
  <body data-nb-words="3695" data-nb-chars="22567" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pripad_pro_exorcistu_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="33"><span class="idea" data-nb-ref-number="1" id="idea1" data-nb-words="6" data-nb-chars="33">EPILOG 3. listopad&nbsp;– 22. listopad</span></h1>
        <h2 id="lxix" class="chunk" data-nb-ref-number="2" data-nb-words="1" data-nb-chars="5"><span class="idea" data-nb-ref-number="2" id="idea2" data-nb-words="1" data-nb-chars="5">LXIX.</span></h2>
        <p class="chunk" data-nb-ref-number="3" data-nb-words="44" data-nb-chars="260"><span class="idea" data-nb-ref-number="3" id="idea3" data-nb-words="44" data-nb-chars="260">Sešli se&nbsp;v&nbsp;kavárně na&nbsp;Horním náměstí. Karel Karas přišel o&nbsp;tři čtvrtě hodiny dřív. Usadil se&nbsp;u&nbsp;stolu u&nbsp;velkého okna a&nbsp;pozoroval, jak na&nbsp;město padá listopadový večer. Pršelo. Lidé spěchali pod deštníky přes náměstí a&nbsp;mokré dlažební kostky odrážely jejich stíny.</span></p>
        <p class="chunk" data-nb-ref-number="4" data-nb-words="83" data-nb-chars="458"><span class="idea" data-nb-ref-number="4" id="idea4" data-nb-words="83" data-nb-chars="458">Bývalého kněze už&nbsp;přešel žal a&nbsp;zármutek; vlastně jej samotného udivilo, že&nbsp;bolest odezněla tak rychle. Byly dny, kdy si&nbsp;na&nbsp;Veroniku ani nevzpomněl. Život mu&nbsp;plynul v&nbsp;jednotvárné prázdnotě&nbsp;– na&nbsp;statku svých rodičů se&nbsp;potácel od&nbsp;ničeho k&nbsp;ničemu, nejsa s&nbsp;to se&nbsp;rozhodnout, co&nbsp;bude dál, čím se&nbsp;bude živit, kam bude jeho život směřovat. Spíš jako by&nbsp;se&nbsp;propadal do&nbsp;stále hlubší apatie, k&nbsp;čemuž patřilo i&nbsp;to, že&nbsp;Veroničin obraz v&nbsp;jeho mysli byl den ode dne bledší.</span></p>
        <p class="chunk" data-nb-ref-number="5" data-nb-words="23" data-nb-chars="135"><span class="idea" data-nb-ref-number="5" id="idea5" data-nb-words="23" data-nb-chars="135">Zavolat Marii Výrové a&nbsp;požádat ji&nbsp;o&nbsp;schůzku byl nečekaný nápad; chtěl jen vědět, kam dospělo vyšetřování a&nbsp;jaké pohnutky ty&nbsp;lidi vedly.</span></p>
        <p class="chunk" data-nb-ref-number="6" data-nb-words="69" data-nb-chars="387"><span class="idea" data-nb-ref-number="6" id="idea6" data-nb-words="69" data-nb-chars="387">Marie dorazila&nbsp;– jak už&nbsp;u&nbsp;ní bylo zvykem&nbsp;– včas. Ve&nbsp;dveřích se&nbsp;otočila, otřepala deštník a&nbsp;volnou rukou si&nbsp;prohrábla vlasy. Přivítali se, ale Karlu Karasovi se&nbsp;náhle vyšetřovatelka zdála jaksi jiná&nbsp;– dřív k&nbsp;ní cítil sympatie, věděl, že&nbsp;ona má&nbsp;pro něj pochopení, vyzařovalo z&nbsp;ní cosi, co&nbsp;jej nutilo jí&nbsp;důvěřovat. Ale tohle vše teď zmizelo. Stejně jako se&nbsp;vzdaloval jeho život s&nbsp;Veronikou.</span></p>
        <p class="chunk" data-nb-ref-number="7" data-nb-words="171" data-nb-chars="1121"><span class="idea" data-nb-ref-number="7" id="idea7" data-nb-words="171" data-nb-chars="1121">Marie jej stručně informovala. Sama byla překvapená, jak se&nbsp;bývalý farář změnil&nbsp;– povadlý, bez energie, opuštěný, vyprahlý. Pánková, její švagr i&nbsp;Kulich seděli ve&nbsp;vazbě a&nbsp;vyšetřování teď přešlo do&nbsp;méně zajímavé fáze shromažďování a&nbsp;třídění důkazů a&nbsp;detailní přípravy spisu pro státního zástupce. Určit podíl viny jednotlivých členů trojice se&nbsp;v&nbsp;tuto chvíli zdá nemožné, každý svaluje vinu na&nbsp;druhého. Nejlépe spolupracuje Pánek; vybarvil se&nbsp;jako slaboch a&nbsp;zbabělec, kterého vidina zbytku života stráveného v&nbsp;kriminále doslova paralyzuje hrůzou, a&nbsp;také jako vychcánek, co&nbsp;se&nbsp;pokouší kupčit s&nbsp;informacemi a&nbsp;svědectvími vůči ostatním dvěma. Manželku svého bratra a&nbsp;svou milenku hodil přes palubu&nbsp;– tu&nbsp;zase její zbohatličtí rodiče vybavili čtveřicí kvalitních právníků; nicméně její zuřivá nenávist vůči Veronice Štěpánové nedbá žádných právních rad a&nbsp;Marie Výrová už&nbsp;přišla na&nbsp;to, jak snadno se&nbsp;dá&nbsp;Pánková vytočit, že&nbsp;ztrácí kontrolu a&nbsp;otevřeně hovoří o&nbsp;detailech příprav, o&nbsp;Veroničině věznění i&nbsp;o&nbsp;vraždě druhé milenky svého manžela. Zato Kulich jakoukoliv vinu odmítá, vše popírá a&nbsp;existenci přímých důkazů prostě ignoruje.</span></p>
        <p class="chunk" data-nb-ref-number="8" data-nb-words="350" data-nb-chars="2067"><span class="idea" data-nb-ref-number="8" id="idea8" data-nb-words="350" data-nb-chars="2067">„Vždycky jsem věděla, že&nbsp;vrazi jsou morálně rozložené osobnosti,“ řekla Marie, „ale u&nbsp;téhle trojice, a&nbsp;připočetla bych k&nbsp;tomu i&nbsp;Jiřího Pánka, s&nbsp;nímž dřív Veronika chodila, zločin úplně rozložil i&nbsp;ty poslední zbytky lidskosti.“ Odmlčela se. „Jsou to&nbsp;monstra. Žijí ve&nbsp;svých zvrácených představách o&nbsp;realitě a&nbsp;tím vše ospravedlňují. Těžko říct, čím to&nbsp;všechno začalo&nbsp;– Pánková očividně zaměňuje příčinu s&nbsp;následkem. Každopádně klíčem ke&nbsp;všemu bude zřejmě její potrat. Vytoužené dítě, o&nbsp;které přišla. Až&nbsp;při vyšetřování jsem pochopila, že&nbsp;jde o&nbsp;člověka, který je&nbsp;zvyklý dostat vše, nač si&nbsp;ukáže&nbsp;– rozmazlený zbohatlický fracek, zkažený výchovou a&nbsp;absencí morálky svých rodičů. Jakmile jí&nbsp;někdy někdo v&nbsp;něčem oponoval, bránil, nebo jí&nbsp;nedopřál něco z&nbsp;toho, co&nbsp;chtěla, změnila se&nbsp;v&nbsp;zuřící a&nbsp;mstivou holku, která se&nbsp;dokázala celým svým já&nbsp;upnout k&nbsp;pomstě. Její manžel&nbsp;– vlastně už&nbsp;bývalý manžel&nbsp;– mi&nbsp;vyprávěl, jak se&nbsp;chlubila tím, že&nbsp;když v&nbsp;páté třídě dostala svou první čtyřku a&nbsp;ze vzteku roztrhala žákovskou, učitelka (nenechala se&nbsp;obměkčit ani zkorumpovat zámožným papínkem) trvala na&nbsp;třídní důtce. Tak se&nbsp;jí&nbsp;pomstila tím, že&nbsp;jí&nbsp;zabila psa. Prostě na&nbsp;to&nbsp;měla právo, protože ta&nbsp;učitelka jí&nbsp;– JÍ&nbsp;– dala čtyřku a&nbsp;ještě chtěla i&nbsp;třídní důtku. A&nbsp;něco podobného se&nbsp;stalo i&nbsp;teď. Vsugerovala si, že&nbsp;o&nbsp;dítě přišla kvůli tomu, že&nbsp;její manžel měl milenku, a&nbsp;rozhodla se&nbsp;pomstít. Ve&nbsp;skutečnosti s&nbsp;tím Veronika neměla nic společného, dokonce v&nbsp;té době už&nbsp;ani s&nbsp;Pánkem poměr neměla. Každopádně někdy v&nbsp;létě se&nbsp;její manžel pokoušel s&nbsp;Veronikou spojit a&nbsp;ona tu&nbsp;esemesku zachytila. Roli také sehrála skutečnost, že&nbsp;její švagr byl do&nbsp;Pánkové zamilovaný. A&nbsp;řekl jí, že&nbsp;Jiří má&nbsp;stále s&nbsp;Veronikou poměr, protože doufal, že&nbsp;se&nbsp;Anna stane jeho milenkou. Což se&nbsp;stalo. Ovšem těžko říct, jestli k&nbsp;němu Anna něco cítila, nebo se&nbsp;švagrem spala jen proto, aby dosáhla svého. Myslím, že&nbsp;Pánková je&nbsp;zdatná manipulátorka; mezi její metody patří nejspíš i&nbsp;sex. Tehdy sehrála neuvěřitelnou roli náhoda. Hned druhý školní den přímo před školou srazilo auto holčičku, co&nbsp;šla po&nbsp;vyučování domů. Řidič ujel…“</span></p>
        <p class="chunk" data-nb-ref-number="9" data-nb-words="10" data-nb-chars="59"><span class="idea" data-nb-ref-number="9" id="idea9" data-nb-words="10" data-nb-chars="59">„Ano, na&nbsp;to&nbsp;si&nbsp;vzpomínám,“ promluvil konečně i&nbsp;Karel Karas.</span></p>
        <p class="chunk" data-nb-ref-number="10" data-nb-words="101" data-nb-chars="596"><span class="idea" data-nb-ref-number="10" id="idea10" data-nb-words="101" data-nb-chars="596">„Jana Pánka tehdy v&nbsp;zápalu občanského rozhořčení napadlo umístit ke&nbsp;škole kameru, která by&nbsp;sledovala silnici. A&nbsp;tehdy se&nbsp;jim zřejmě podařilo nahrát Veroniku. Pánek se&nbsp;přiznal, že&nbsp;dlouhodobě svého bratra špicloval&nbsp;– takže zatímco Veronika neměla ani tušení, že&nbsp;má&nbsp;Pánek bratra, a&nbsp;už vůbec ne, že&nbsp;ten bydlí ve&nbsp;Štěpánově, on&nbsp;ji&nbsp;na&nbsp;záznamu kamery okamžitě poznal. Pochlubil se&nbsp;s&nbsp;touhle senzací Anně a&nbsp;ta se&nbsp;rozhodla se&nbsp;Veronice pomstít. Podle toho, co&nbsp;říkal Pánek, vražda nebyla v&nbsp;plánu. Původně ji&nbsp;měli jen znásilnit&nbsp;– tak to&nbsp;Anna Pánková chtěla. Se&nbsp;vším jim měl pomoct Pánkův kamarád Václav Kulich.</span></p>
        <p class="chunk" data-nb-ref-number="11" data-nb-words="69" data-nb-chars="452"><span class="idea" data-nb-ref-number="11" id="idea11" data-nb-words="69" data-nb-chars="452">Jenže se&nbsp;hned od&nbsp;začátku všechno zvrtlo. Naplánovaný Veroničin únos měl nežádoucího svědka, obecního strážníka. Když chtěl zasáhnout, strhla se&nbsp;rvačka a&nbsp;Kulich strážníka přejel dodávkou. Využili toho, že&nbsp;o&nbsp;něm bylo známo, že&nbsp;si&nbsp;rád přihnul, a&nbsp;nalili ho&nbsp;nějakou meruňkou, aby to&nbsp;vypadalo jako nehoda v&nbsp;opilosti. Kolegové ze&nbsp;Šternberka, co&nbsp;to&nbsp;vyšetřovali, naprosto odflákli svou práci a&nbsp;vše uzavřeli jako nehodu. Pachatel ujel, vyšetřování bylo odloženo.</span></p>
        <p class="chunk" data-nb-ref-number="12" data-nb-words="47" data-nb-chars="279"><span class="idea" data-nb-ref-number="12" id="idea12" data-nb-words="47" data-nb-chars="279">Pak se&nbsp;ukázalo, že&nbsp;jste mediálně viditelná figura. Pánek přišel s&nbsp;vaší knihou a&nbsp;celá trojice usoudila, že&nbsp;by&nbsp;bylo zábavné vše nastrojit jako dílo ďáblovo. Svým způsobem to&nbsp;byl výborný nápad. Váš milostný poměr na&nbsp;sebe okamžitě strhl pozornost a&nbsp;vyšetřování se&nbsp;tak stočilo k&nbsp;vám.“</span></p>
        <p class="chunk" data-nb-ref-number="13" data-nb-words="7" data-nb-chars="40"><span class="idea" data-nb-ref-number="13" id="idea13" data-nb-words="7" data-nb-chars="40">„Proč ji&nbsp;zabili?“ zeptal se&nbsp;Karel Karas.</span></p>
        <p class="chunk" data-nb-ref-number="14" data-nb-words="12" data-nb-chars="68"><span class="idea" data-nb-ref-number="14" id="idea14" data-nb-words="12" data-nb-chars="68">„Oni sami nevědí. Prostě to&nbsp;udělali. Po&nbsp;tom všem to&nbsp;prostě udělali.“</span></p>
        <p class="chunk" data-nb-ref-number="15" data-nb-words="9" data-nb-chars="51"><span class="idea" data-nb-ref-number="15" id="idea15" data-nb-words="9" data-nb-chars="51">„Řekněte mi, co&nbsp;všechno jí&nbsp;dělali, když ji&nbsp;drželi.“</span></p>
        <p class="chunk" data-nb-ref-number="16" data-nb-words="87" data-nb-chars="540"><span class="idea" data-nb-ref-number="16" id="idea16" data-nb-words="87" data-nb-chars="540">Marie si&nbsp;vzpomněla na&nbsp;ohledání místa činu&nbsp;– toho, co&nbsp;dřív Anně Pánkové sloužilo jako studio pro její hudební pokusy. Vzpomněla si&nbsp;na&nbsp;vyšetřovací rekonstrukci toho, co&nbsp;se&nbsp;ve&nbsp;studiu dělo. Pánek přiznal znásilnění a&nbsp;tvrdil, že&nbsp;to&nbsp;mučení byl Annin nápad. Pánková se&nbsp;usmívala. Kulich mlčel, jako by&nbsp;se&nbsp;jej to&nbsp;vůbec netýkalo. Viděla velký dřevěný ponk přitáhnutý sem z&nbsp;Kulichovy dílny v&nbsp;sousedství, k&nbsp;němuž byly dost amatérsky připevněny staré tuhé řemeny, kterými Veroniku svázali. Viděla cejchovačku na&nbsp;dobytek s&nbsp;přiškvařenými kusy kůže a&nbsp;masa.</span></p>
        <p class="chunk" data-nb-ref-number="17" data-nb-words="13" data-nb-chars="77"><span class="idea" data-nb-ref-number="17" id="idea17" data-nb-words="13" data-nb-chars="77">„Já myslím, že&nbsp;lepší bude, když to&nbsp;nebudete vědět, pane Karasi,“ řekla Marie.</span></p>
        <p class="chunk" data-nb-ref-number="18" data-nb-words="4" data-nb-chars="22"><span class="idea" data-nb-ref-number="18" id="idea18" data-nb-words="4" data-nb-chars="22">„Chtěl bych to&nbsp;vědět.“</span></p>
        <p class="chunk" data-nb-ref-number="19" data-nb-words="9" data-nb-chars="59"><span class="idea" data-nb-ref-number="19" id="idea19" data-nb-words="9" data-nb-chars="59">Marie zakroutila hlavou: „Věřte mi, bude lepší to&nbsp;nevědět.“</span></p>
        <p class="chunk" data-nb-ref-number="20" data-nb-words="81" data-nb-chars="496"><span class="idea" data-nb-ref-number="20" id="idea20" data-nb-words="81" data-nb-chars="496">Karas neodpověděl, tak Marie po&nbsp;krátké pauze pokračovala: „Právě proto, že&nbsp;byl kolem vaší knihy takový poprask, a&nbsp;vůbec kvůli celému tomu pikantnímu nádechu vašeho vztahu s&nbsp;Veronikou se&nbsp;vyšetřování na&nbsp;začátku stočilo jiným směrem. Vypadalo to, že&nbsp;vše je&nbsp;směrováno proti vám; a&nbsp;navíc to&nbsp;ještě zamotal ten nešťastník Fořt. Snažil se&nbsp;nás přesvědčit, že&nbsp;vrahem jste vy, což měla být nějaká forma odplaty. Říkám si, že&nbsp;kdybychom vás tenkrát zatkli, možná by&nbsp;se&nbsp;nepokusil vás zabít. Nemusel by&nbsp;zemřít…“</span></p>
        <p class="chunk" data-nb-ref-number="21" data-nb-words="7" data-nb-chars="35"><span class="idea" data-nb-ref-number="21" id="idea21" data-nb-words="7" data-nb-chars="35">„A&nbsp;děda by&nbsp;nejspíš také ještě žil.“</span></p>
        <p class="chunk" data-nb-ref-number="22" data-nb-words="149" data-nb-chars="858"><span class="idea" data-nb-ref-number="22" id="idea22" data-nb-words="149" data-nb-chars="858">„Tenhle případ byl v&nbsp;mnohém specifický&nbsp;– původní zločin na&nbsp;sebe nabaloval další a&nbsp;další. Vražda strážníka Spáčila. Pak se&nbsp;na&nbsp;tom chtěl přiživit Fořt. Je&nbsp;mrtvý. Váš dědeček taky. Podezřívala jsem Pánka. Tomu alibi zajistila jeho nová milenka a&nbsp;Anna Pánková se&nbsp;svým švagrem ji&nbsp;zabili taky. Zase v&nbsp;tom hrála roli náhoda. Odvezli jsme jejího manžela k&nbsp;výslechu, a&nbsp;když se&nbsp;neozýval, rozhodla se&nbsp;jako <em>správná manželka</em> zjistit, co&nbsp;se&nbsp;děje. Myslela si, že&nbsp;kdyby se&nbsp;nestarala, mohlo by&nbsp;to&nbsp;v&nbsp;nás vzbudit podezření. Ale zrovna ve&nbsp;chvíli, když dorazila, Pánek s&nbsp;Královou od&nbsp;nás odcházeli a&nbsp;ona je&nbsp;spolu viděla. Tu&nbsp;vraždu se&nbsp;pak pokusila hodit na&nbsp;manžela. Ze&nbsp;vzteku a&nbsp;z&nbsp;pomsty&nbsp;– pořád ta&nbsp;samá motivace. Mezitím se&nbsp;do&nbsp;toho všeho ve&nbsp;Štěpánově zamíchal snaživý Nemrava, který se&nbsp;chtěl předvést před celou vesnicí, protože si&nbsp;z&nbsp;něj všichni dělali legraci, a&nbsp;Kulich ho&nbsp;zabil.“</span></p>
        <p class="chunk" data-nb-ref-number="23" data-nb-words="2" data-nb-chars="15"><span class="idea" data-nb-ref-number="23" id="idea23" data-nb-words="2" data-nb-chars="15">„Šest mrtvých.“</span></p>
        <p class="chunk" data-nb-ref-number="24" data-nb-words="16" data-nb-chars="96"><span class="idea" data-nb-ref-number="24" id="idea24" data-nb-words="16" data-nb-chars="96">„Šest mrtvých, k&nbsp;tomu ti&nbsp;tři vrazi. A&nbsp;na začátku všeho stojí jeden lehkovážný cizoložný manžel.“</span></p>
        <p class="chunk" data-nb-ref-number="25" data-nb-words="5" data-nb-chars="29"><span class="idea" data-nb-ref-number="25" id="idea25" data-nb-words="5" data-nb-chars="29">„Budete nějak stíhat i&nbsp;jeho?“</span></p>
        <p class="chunk" data-nb-ref-number="26" data-nb-words="8" data-nb-chars="59"><span class="idea" data-nb-ref-number="26" id="idea26" data-nb-words="8" data-nb-chars="59">„Jiřího Pánka?“ Marie se&nbsp;usmála. „Cizoložství není zločin.“</span></p>
        <p class="chunk" data-nb-ref-number="27" data-nb-words="8" data-nb-chars="48"><span class="idea" data-nb-ref-number="27" id="idea27" data-nb-words="8" data-nb-chars="48">„Ale všechno to&nbsp;přece zavinil on,“ namítl Karas.</span></p>
        <p class="chunk" data-nb-ref-number="28" data-nb-words="39" data-nb-chars="232"><span class="idea" data-nb-ref-number="28" id="idea28" data-nb-words="39" data-nb-chars="232">„Zavinil&nbsp;– nezavinil. Možná to&nbsp;spustil. Víte, nakonec mám pocit, že&nbsp;jeho jediného se&nbsp;to&nbsp;nijak zvlášť nedotklo. Jako bonus dostal to, že&nbsp;se&nbsp;zbavil manželky. S&nbsp;vražednicí ho&nbsp;každý soud rozvede bez problémů a&nbsp;ještě mu&nbsp;zůstane majetek.“</span></p>
        <p class="chunk" data-nb-ref-number="29" data-nb-words="8" data-nb-chars="43"><span class="idea" data-nb-ref-number="29" id="idea29" data-nb-words="8" data-nb-chars="43">Marie dopila kávu a&nbsp;podívala se&nbsp;na&nbsp;hodinky.</span></p>
        <p class="chunk" data-nb-ref-number="30" data-nb-words="201" data-nb-chars="1191"><span class="idea" data-nb-ref-number="30" id="idea30" data-nb-words="201" data-nb-chars="1191">„Když jsme tenkrát byli u&nbsp;vás doma, v&nbsp;to pondělí, mluvil jste o&nbsp;příčinách a&nbsp;následcích. Že&nbsp;vás zajímá, proč lidé jednají, jak jednají. Tenhle případ je&nbsp;plný kdyby. Kdyby tenkrát ten štěpánovský policajt zavolal státní policii, místo aby si&nbsp;hrál na&nbsp;hrdinu, jak to&nbsp;měl rád, nejspíš by&nbsp;všichni žili. Pánek, tedy Jan, vypověděl, že&nbsp;původní plán byl jen Veroniku unést a&nbsp;znásilnit. Šlo o&nbsp;pomstu. O&nbsp;vraždě nebyla vůbec řeč. Ale protože únos měl svědka, kterého Kulich přejel autem, všechno se&nbsp;začalo vyvíjet jinak. I&nbsp;proto Veroniku tak dlouho drželi, protože se&nbsp;dohadovali, co&nbsp;s&nbsp;ní.“ Marie rozhodila rukama v&nbsp;bezmocném gestu. „A&nbsp;tak můžeme pokračovat dál. Kdyby tam Spáčil nebyl, dopadlo by&nbsp;to&nbsp;jinak. Spáčil tam byl, protože Doula mlátil manželku. Kdyby proti němu už&nbsp;dřív někdo zasáhl, tak by&nbsp;se&nbsp;tam Spáčil ne­objevil. Kdyby Pánka nenapadlo hrát si&nbsp;na&nbsp;vzorného občana a&nbsp;neblbnul by&nbsp;s&nbsp;bezpečnostní kamerou, nenarazili by&nbsp;na&nbsp;Veroniku. Kdyby někdy před čtvrt rokem nějaký pitomec nejel jak blázen a&nbsp;nesrazil by&nbsp;holku před školou&nbsp;– nebo kdyby se&nbsp;to&nbsp;děvče pořádně rozhlédlo&nbsp;– a&nbsp;tak pořád dál. Všechno to&nbsp;byla jen shoda různých okolností. Náhody, které určují život. A&nbsp;po kterých zůstane šest mrtvých.“</span></p>
        <p class="chunk" data-nb-ref-number="31" data-nb-words="25" data-nb-chars="151"><span class="idea" data-nb-ref-number="31" id="idea31" data-nb-words="25" data-nb-chars="151">Karel Karas otočil hlavu k&nbsp;oknu, podíval se&nbsp;na&nbsp;lidi proudící přes náměstí a&nbsp;možná mimoděk otočil zrak k&nbsp;šedivému nebi plnému těžkých jednolitých mraků.</span></p>
        <p class="chunk" data-nb-ref-number="32" data-nb-words="10" data-nb-chars="65"><span class="idea" data-nb-ref-number="32" id="idea32" data-nb-words="10" data-nb-chars="65">Marie ten pohled zachytila. „Myslíte si, že&nbsp;tam najdete odpověď?“</span></p>
        <p class="chunk" data-nb-ref-number="33" data-nb-words="3" data-nb-chars="20"><span class="idea" data-nb-ref-number="33" id="idea33" data-nb-words="3" data-nb-chars="20">Karase to&nbsp;zaskočilo.</span></p>
        <p class="chunk" data-nb-ref-number="34" data-nb-words="17" data-nb-chars="101"><span class="idea" data-nb-ref-number="34" id="idea34" data-nb-words="17" data-nb-chars="101">„Pokud tam ta&nbsp;odpověď bude, pane faráři, tak ji&nbsp;přes ta&nbsp;hustá mračna stejně neuvidíte,“ dodala Marie.</span></p>
        <p class="chunk" data-nb-ref-number="35" data-nb-words="19" data-nb-chars="99"><span class="idea" data-nb-ref-number="35" id="idea35" data-nb-words="19" data-nb-chars="99">„Ale jen jsem si&nbsp;tak vzpomněl, že&nbsp;původně to&nbsp;všechno mělo vypadat jako dílo ďábla. A&nbsp;třeba i&nbsp;bylo.“</span></p>
        <p class="chunk" data-nb-ref-number="36" data-nb-words="13" data-nb-chars="82"><span class="idea" data-nb-ref-number="36" id="idea36" data-nb-words="13" data-nb-chars="82">„Kdepak,“ zakroutila Marie hlavou. „Jak není odpověď nad námi, není ani pod námi.“</span></p>
        <p class="chunk" data-nb-ref-number="37" data-nb-words="76" data-nb-chars="434"><span class="idea" data-nb-ref-number="37" id="idea37" data-nb-words="76" data-nb-chars="434">Marie se&nbsp;zvedla: „Musím už&nbsp;jít. Jen bych vám chtěla říct ještě jednu věc. Ze&nbsp;zkušenosti vím, že&nbsp;trauma a&nbsp;bolest ze&nbsp;ztráty se&nbsp;mohou projevovat různě, u&nbsp;každého jinak.“ Marie vytáhla z&nbsp;kapsy peněženku, z&nbsp;ní vizitku a&nbsp;podala ji&nbsp;Karlu Karasovi. „Jedna moje dobrá kamarádka je&nbsp;psycholožka. Umí pomoct. Nabízí duchovní spásu v&nbsp;trochu jiném smyslu, než jak to&nbsp;znáte, ale taky to&nbsp;pomáhá. Věřte mi. Tak na&nbsp;shledanou, pane faráři.“ A&nbsp;byla pryč.</span></p>
        <p class="chunk" data-nb-ref-number="38" data-nb-words="249" data-nb-chars="1455"><span class="idea" data-nb-ref-number="38" id="idea38" data-nb-words="249" data-nb-chars="1455">Karel Karas si&nbsp;objednal další kávu, k&nbsp;tomu zákusek a&nbsp;minerálku. Z&nbsp;aktovky vytáhl knihu a&nbsp;dal se&nbsp;do&nbsp;čtení. Po&nbsp;mnoha letech se&nbsp;vrátil ke&nbsp;<em>Candidovi</em>, románu, jenž jej během studií velmi dráždil a&nbsp;provokoval. Doufal, že&nbsp;by&nbsp;jej opět mohl nakopnout a&nbsp;vrátit mu&nbsp;životní energii. Ale byl zklamaný. Jako většina čtenářů se&nbsp;rád identifikoval s&nbsp;postavami, ale tady se&nbsp;neměl čeho chytit. A&nbsp;navíc to&nbsp;hrozné po­myšlení, že&nbsp;by&nbsp;ve&nbsp;svém životě mohl být sám sobě Panglosem… Kniha se&nbsp;četla dobře. Za&nbsp;poslední dva dny se&nbsp;dostal už&nbsp;skoro na&nbsp;konec, teď mu&nbsp;zbývalo nějakých patnáct stránek. Ale závěr jej deprimoval. Úkolem člověka přece je&nbsp;plést se&nbsp;do&nbsp;věcí, do&nbsp;kterých mu&nbsp;nic není. Nesouhlasil s&nbsp;Voltairem, musí pátrat po&nbsp;duchovních věcech, po&nbsp;existen­ci Boha. Díky svému otci, který se&nbsp;za&nbsp;poslední měsíc snažil syna zapojit do&nbsp;práce na&nbsp;statku, Voltairovo <em>obdělávání vlastní zahrádky</em> chápal poněkud doslovně, což ho&nbsp;v&nbsp;důsledku vůči románu ještě víc popuzovalo. Proč by&nbsp;měla být práce spásou a&nbsp;lékem na&nbsp;všechno? Hrubá manuální dřina jej vždycky odpuzovala, jeho kněžské studium mělo tak zčásti formu vzpoury. Už&nbsp;tak dlouho nenapsal žádné kázání&nbsp;– tahle práce, tyhle úvahy o&nbsp;těch prazákladních otázkách jej tak bavily. Tolik otázek a&nbsp;žádné odpovědi. Taky už&nbsp;pěkně dlouho nečetl v&nbsp;Bibli, nějak ztratil důvod hledat v&nbsp;ní odpovědi. Místo toho si&nbsp;ke&nbsp;čtení vzal arcikacíře Voltaira. Knihy se&nbsp;v&nbsp;jeho životě neosvědčily. Ale co&nbsp;mu&nbsp;zbývá teď? Co&nbsp;umí? Co&nbsp;se&nbsp;v&nbsp;životě naučil? Co&nbsp;bude dělat?</span></p>
        <p class="chunk" data-nb-ref-number="39" data-nb-words="61" data-nb-chars="327"><span class="idea" data-nb-ref-number="39" id="idea39" data-nb-words="61" data-nb-chars="327">Servírka donesla věci, které si&nbsp;objednal. Chopil se&nbsp;zákusku a&nbsp;pohled mu&nbsp;přitom padl na&nbsp;vizitku od&nbsp;Marie Výrové. Dobře, proč ne, napadlo ho, třeba má&nbsp;Výrová pravdu a&nbsp;on je&nbsp;opravdu zralý na&nbsp;to, aby mu&nbsp;někdo pomohl. Podíval se&nbsp;na&nbsp;hodinky; tři čtvrtě na&nbsp;pět&nbsp;– ještě by&nbsp;nemuselo být tak pozdě. Vylovil z&nbsp;kapsy mobil a&nbsp;vyťukal číslo.</span></p>
        <h2 id="lxx" class="chunk" data-nb-ref-number="40" data-nb-words="1" data-nb-chars="4"><span class="idea" data-nb-ref-number="40" id="idea40" data-nb-words="1" data-nb-chars="4">LXX.</span></h2>
        <p class="chunk" data-nb-ref-number="41" data-nb-words="108" data-nb-chars="689"><span class="idea" data-nb-ref-number="41" id="idea41" data-nb-words="108" data-nb-chars="689">O&nbsp;týden později vyhledala Marii Výrovou manželka obecního strážníka Nemravy. Doprovázel ji&nbsp;štěpánovský starosta Liška. Marie se&nbsp;plna rozpaků snažila paní Nemravové vysvětlit, že&nbsp;skutečnost, že&nbsp;je&nbsp;strážník Nemrava veden jako pohřešovaný, ještě neznamená, že&nbsp;je&nbsp;den co&nbsp;den nasazen tým policistů k&nbsp;tomu, aby ho&nbsp;našli. Ve&nbsp;skutečnosti pátrání po&nbsp;Josefu Nemravovi skončilo ani ne&nbsp;po&nbsp;týdnu. Náčelník musel muže nasadit na&nbsp;neodkladné úkoly; a&nbsp;to, že&nbsp;po&nbsp;Nemravovi nebylo nikde ani stopy, Marii jen utvrzovalo v&nbsp;tom, že&nbsp;je&nbsp;mrtvý. Jeho potenciální vrah zarytě odmítal připustit, že&nbsp;by&nbsp;se&nbsp;se&nbsp;štěpánovským strážníkem onu noc vůbec setkal. Ale paní Nemravová byla už&nbsp;smířená; přišla kvůli něčemu jinému.</span></p>
        <p class="chunk" data-nb-ref-number="42" data-nb-words="132" data-nb-chars="780"><span class="idea" data-nb-ref-number="42" id="idea42" data-nb-words="132" data-nb-chars="780">„Věc se&nbsp;má&nbsp;tak,“ vysvětloval starosta Liška (měl na&nbsp;sobě stejné kalhoty a&nbsp;svetr jako v&nbsp;ten den, kdy se&nbsp;s&nbsp;Marií poprvé setkal před štěpánovským kostelem), „že se&nbsp;po&nbsp;vesnici šíří spousta drbů a&nbsp;dohadů.“ Paní Nemravová smutně koukala na&nbsp;stůl v&nbsp;Mariině kanceláři, na&nbsp;klíně držela kabelku a&nbsp;ruce měla na&nbsp;ní&nbsp;položené; ta&nbsp;už&nbsp;ví, že&nbsp;je&nbsp;vdova, pomyslela si&nbsp;Marie&nbsp;– možná si&nbsp;to&nbsp;nepřipouští, ale někde uvnitř už&nbsp;dobře ví, že&nbsp;je&nbsp;manžel mrtvý. „Velmi zlých a&nbsp;zlovolných.“ Starosta se&nbsp;odmlčel. Marie trpělivě vyčkávala. Starosta se&nbsp;podíval na&nbsp;paní Nemravovou. „Lidé jsou někdy fakt nepochopitelně hloupí…,“ začal zas, ale vdova po&nbsp;obecním policajtovi jej přerušila: „Říkají, že&nbsp;Josef ode mne utekl. Že&nbsp;byl do&nbsp;celého toho případu nějak zapletený, že&nbsp;snad i&nbsp;spolupracoval s&nbsp;tím hrozným Kulichem.“</span></p>
        <p class="chunk" data-nb-ref-number="43" data-nb-words="8" data-nb-chars="51"><span class="idea" data-nb-ref-number="43" id="idea43" data-nb-words="8" data-nb-chars="51">„To je&nbsp;nesmysl, paní Nemravová,“ pověděla jí&nbsp;Marie.</span></p>
        <p class="chunk" data-nb-ref-number="44" data-nb-words="8" data-nb-chars="51"><span class="idea" data-nb-ref-number="44" id="idea44" data-nb-words="8" data-nb-chars="51">„Já vím, paní komisařko. Chtěla jsem vás poprosit…“</span></p>
        <p class="chunk" data-nb-ref-number="45" data-nb-words="12" data-nb-chars="71"><span class="idea" data-nb-ref-number="45" id="idea45" data-nb-words="12" data-nb-chars="71">„Měli jsme totiž takový nápad na&nbsp;setkání s&nbsp;občany obce,“ řekl starosta.</span></p>
        <p class="chunk" data-nb-ref-number="46" data-nb-words="46" data-nb-chars="280"><span class="idea" data-nb-ref-number="46" id="idea46" data-nb-words="46" data-nb-chars="280">Marie začínala tušit, co&nbsp;jí&nbsp;paní Nemravová chce, ale ještě nesebrala dost odvahy, aby to&nbsp;vyslovila. Marie trpělivě čekala. Paní Nemravová vzdychla: „Jestli byste to&nbsp;mohla lidem říct, že&nbsp;můj manžel zemřel. Že&nbsp;neutekl. Že&nbsp;do&nbsp;toho nebyl zapletený. Ale že&nbsp;ho&nbsp;zavraždili. Že&nbsp;je&nbsp;mrtvý.“</span></p>
        <p class="chunk" data-nb-ref-number="47" data-nb-words="14" data-nb-chars="103"><span class="idea" data-nb-ref-number="47" id="idea47" data-nb-words="14" data-nb-chars="103">„Víte, Františka Spáčila, toho druhého z&nbsp;policistů, všichni berou jako hrdinu,“ doplnil starosta Liška.</span></p>
        <p class="chunk" data-nb-ref-number="48" data-nb-words="12" data-nb-chars="72"><span class="idea" data-nb-ref-number="48" id="idea48" data-nb-words="12" data-nb-chars="72">„Mému manželovi se&nbsp;smáli. Pořád se&nbsp;mu&nbsp;smějí,“ řekla paní Nemravová tiše.</span></p>
        <p class="chunk" data-nb-ref-number="49" data-nb-words="210" data-nb-chars="1392"><span class="idea" data-nb-ref-number="49" id="idea49" data-nb-words="210" data-nb-chars="1392">O&nbsp;další týden později se&nbsp;velký sál štěpánovské sokolovny, kde se&nbsp;obvykle konají zábavy, myslivecké či&nbsp;hasičské plesy a&nbsp;velké obecní schůze, zaplnil do&nbsp;posledního místa. Starosta Liška trval i&nbsp;na přítomnosti Pavla Edelweisse a&nbsp;ten teď spolu s&nbsp;Marií a&nbsp;paní Nemravovou seděl na&nbsp;malém pódiu a&nbsp;zčásti nasupeně a&nbsp;zčásti nevěřícně hleděl na&nbsp;přítomné shromáždění. Starosta Liška akci pojal ve&nbsp;velkém stylu. Nejprve vystoupil pěvecký sbor místní základní školy a&nbsp;zapěl dvě slavnostní a&nbsp;zároveň přiměřeně smuteční písně. Pak promluvil starosta a&nbsp;přivítal diváky a&nbsp;zejména dva vzácné hosty od&nbsp;policie v&nbsp;Olomouci, „kteří svou obětavou prací pomohli k&nbsp;tomu, že&nbsp;Štěpánov je&nbsp;zase klidná a&nbsp;bezpečná obec. Všichni je&nbsp;znáte, milí přátelé, všichni jste je&nbsp;viděli v&nbsp;plném pracovním nasazení, když spolu se&nbsp;svými kolegy vyšetřovali ten strašlivý zločin, nejhorší v&nbsp;osmisetleté historii naší obce.“ Starosta se&nbsp;slavnostně odmlčel. „Vážení přátelé, přivítejte váženou paní majorku a&nbsp;doktorku práv Marii Výrovou a&nbsp;jejího kolegu nadporučíka Pavla Edelweisse.“ Potlesk. Oba jmenovaní hosté povstali. „Připadám si&nbsp;jak v&nbsp;americkým filmu,“ zasyčel Edelweiss Marii do&nbsp;ucha, „tam taky na&nbsp;závěr hrdinům dav tleská.“ Jak stáli, zaregistrovali řadu známých tváří&nbsp;– pečlivou paní Semerádovou, pohostinnou Krňávkovou v&nbsp;houfu dalších důchodkyň (manžel zřejmě zas někde vyspával opici), i&nbsp;manžele Doulovy, kupodivu oba tleskající.</span></p>
        <p class="chunk" data-nb-ref-number="50" data-nb-words="159" data-nb-chars="1045"><span class="idea" data-nb-ref-number="50" id="idea50" data-nb-words="159" data-nb-chars="1045">Ze&nbsp;strany se&nbsp;na&nbsp;pódium vyhrabaly dvě školačky s&nbsp;kyticemi a&nbsp;uctivě a&nbsp;nesměle je&nbsp;vzácným hostům předaly. Starosta zářil. Akce získávala čím dál tím slavnostnější tón a&nbsp;lidé se&nbsp;chovali vstřícně a&nbsp;spořádaně. Ani Marie, ani Edelweiss samozřejmě netušili, že&nbsp;ke&nbsp;spořádanosti akce přispěli dva noví obecní strážníci, kteří v&nbsp;předsálí sokolovny nemilosrdně protřídili přicházející zvědavce a&nbsp;za mlčenlivé asistence místního hospodského všechny ty, kdo jevili byť sebemenší stopu podroušenosti, posílali zpátky dolů do&nbsp;lokálu, aby dál popíjeli a&nbsp;nenarušovali akci. Starosta Liška v&nbsp;parádním, byť ne&nbsp;zrovna nejnovějším hnědém obleku si&nbsp;odkašlal, srovnal v&nbsp;ruce připravené kartičky se&nbsp;svou řečí a&nbsp;pokračoval: „Zločin, vážení přátelé, si&nbsp;ovšem vybírá svou krutou daň i&nbsp;na straně dobra. Proto zde chybí vážená kolegyně obou našich vzácných hostů&nbsp;– ano, přátelé, opět žena policistka!&nbsp;–, která byla při vyšetřování toho hrozného případu, jenž se&nbsp;nás všech tak dotkl, vážně zraněna při přestřelce během zatýkání jednoho podezřelého.“ V&nbsp;sále to&nbsp;zašumělo údivem.</span></p>
        <p class="chunk" data-nb-ref-number="51" data-nb-words="8" data-nb-chars="48"><span class="idea" data-nb-ref-number="51" id="idea51" data-nb-words="8" data-nb-chars="48">„Koho tím myslí?“ naklonil se&nbsp;Edelweiss k&nbsp;Marii.</span></p>
        <p class="chunk" data-nb-ref-number="52" data-nb-words="1" data-nb-chars="11"><span class="idea" data-nb-ref-number="52" id="idea52" data-nb-words="1" data-nb-chars="11">„Kristýnu.“</span></p>
        <p class="chunk" data-nb-ref-number="53" data-nb-words="4" data-nb-chars="27"><span class="idea" data-nb-ref-number="53" id="idea53" data-nb-words="4" data-nb-chars="27">„Cože? Jaké vážné zranění?“</span></p>
        <p class="chunk" data-nb-ref-number="54" data-nb-words="17" data-nb-chars="101"><span class="idea" data-nb-ref-number="54" id="idea54" data-nb-words="17" data-nb-chars="101">„Řekla jsem mu&nbsp;o&nbsp;tom incidentu s&nbsp;Fořtem,“ zašeptala Marie. „Vůbec jsem netušila, že&nbsp;to&nbsp;tak nafoukne.“</span></p>
        <p class="chunk" data-nb-ref-number="55" data-nb-words="18" data-nb-chars="103"><span class="idea" data-nb-ref-number="55" id="idea55" data-nb-words="18" data-nb-chars="103">„Takže všichni si&nbsp;teď myslí, že&nbsp;Kristýna bojuje o&nbsp;život, zatímco ona randí s&nbsp;tím svým ženáčem. Paráda.“</span></p>
        <p class="chunk" data-nb-ref-number="56" data-nb-words="3" data-nb-chars="24"><span class="idea" data-nb-ref-number="56" id="idea56" data-nb-words="3" data-nb-chars="24">„Pssst,“ zasyčela Marie.</span></p>
        <p class="chunk" data-nb-ref-number="57" data-nb-words="54" data-nb-chars="353"><span class="idea" data-nb-ref-number="57" id="idea57" data-nb-words="54" data-nb-chars="353">Starosta si&nbsp;znovu odkašlal. „Ono vražedné šílenství si&nbsp;vyžádalo oběti i&nbsp;na straně dvou našich sousedů, přátel, kamarádů, dobrých obyvatel naší obce. Oba zemřeli, když plnili své povinnosti. Ba&nbsp;co&nbsp;víc, oba zemřeli, když se&nbsp;snažili zabránit zločinu. Vážení přátelé, ale to&nbsp;vám teď všechno poví člověk nejzasvěcenější, paní majorka a&nbsp;doktorka práv Výrová.“</span></p>
        <p class="chunk" data-nb-ref-number="58" data-nb-words="211" data-nb-chars="1355"><span class="idea" data-nb-ref-number="58" id="idea58" data-nb-words="211" data-nb-chars="1355">Starosta poodstoupil od&nbsp;řečnického pultu a&nbsp;začal tleskat směrem k&nbsp;Marii. Sál se&nbsp;k&nbsp;němu přidal; a&nbsp;zlomyslný Edelweiss dokonce povstal a&nbsp;k&nbsp;potlesku se&nbsp;připojil. Marie byla zaskočená; nečekala tak oficiální akci a&nbsp;vůbec ji&nbsp;nenapadlo chystat si&nbsp;nějaký projev. Mluvila stručně a&nbsp;krátce, spíše jen v&nbsp;holých větách. Řekla, že&nbsp;vyšetřování prokázalo, že&nbsp;člen obecní policie František Spáčil se&nbsp;stal svědkem zločinu, snažil se&nbsp;v&nbsp;rámci plnění svých služebních povinností zasáhnout (zde Marie vědomě přeháněla, ale neblahé důsledky Spáčilovy hry na&nbsp;hrdinu v&nbsp;danou chvíli nebylo vhodné zmiňovat), ale byl zavražděn. Starosta přerušil její slova potleskem; sál se&nbsp;opět přidal. Dále promluvila o&nbsp;tom, že&nbsp;další obětí zločinců se&nbsp;stal i&nbsp;druhý člen štěpánovské obecní policie Josef Nemrava. Paní Nemravová pomalu zvedla hlavu a&nbsp;hrdě se&nbsp;zadívala se&nbsp;do&nbsp;sálu. Marie pokračovala: Josef Nemrava si&nbsp;zřejmě dal do&nbsp;souvislosti smrt svého kolegy Spáčila s&nbsp;probíhajícím vyšetřováním vraždy, díky čemuž byl jedním z&nbsp;pachatelů umlčen. Marie opět taktně nezmínila, že&nbsp;stačil jeden telefonát a&nbsp;Nemrava mohl žít. „Jak jistě víte, strážník Nemrava je&nbsp;nyní nezvěstný, bohužel vše nasvědčuje tomu, že&nbsp;i&nbsp;on se&nbsp;stal obětí zločinu,“ řekla Marie. „Chtěla bych zdůraznit, že&nbsp;pan Nemrava přispěl k&nbsp;vyřešení případu a&nbsp;byl nám při vyšetřování nápomocen cennými radami a&nbsp;znalostí místního prostředí.“</span></p>
        <p class="chunk" data-nb-ref-number="59" data-nb-words="19" data-nb-chars="146"><span class="idea" data-nb-ref-number="59" id="idea59" data-nb-words="19" data-nb-chars="146">Odmlčela se. „Děkuji za&nbsp;pozornost.“ Publikum bylo překvapené. Strohost jejího vystoupení zapůsobila. Starosta zase zatleskal a&nbsp;ostatní se&nbsp;přidali.</span></p>
        <p class="chunk" data-nb-ref-number="60" data-nb-words="15" data-nb-chars="94"><span class="idea" data-nb-ref-number="60" id="idea60" data-nb-words="15" data-nb-chars="94">„Ještě bych se&nbsp;vás chtěl zeptat,“ řekl starosta, „říkala jste, že&nbsp;Josef Nemrava je&nbsp;nezvěstný…“</span></p>
        <p class="chunk" data-nb-ref-number="61" data-nb-words="3" data-nb-chars="23"><span class="idea" data-nb-ref-number="61" id="idea61" data-nb-words="3" data-nb-chars="23">„Ano,“ potvrdila Marie.</span></p>
        <p class="chunk" data-nb-ref-number="62" data-nb-words="15" data-nb-chars="82"><span class="idea" data-nb-ref-number="62" id="idea62" data-nb-words="15" data-nb-chars="82">„A&nbsp;nevíte, co&nbsp;se&nbsp;stalo s&nbsp;jeho…,“ starosta se&nbsp;zarazil: má&nbsp;říct tělem, nebo ostatky?</span></p>
        <p class="chunk" data-nb-ref-number="63" data-nb-words="34" data-nb-chars="244"><span class="idea" data-nb-ref-number="63" id="idea63" data-nb-words="34" data-nb-chars="244">„To bohužel netušíme. Nicméně vyšetřování jasně prokázalo, že&nbsp;strážník Nemrava byl zavražděn. Na&nbsp;pozemku jednoho z&nbsp;pachatelů, místního občana, jsme našli jasné stopy krve, které jsme podle vzorku DNA identifikovali jako krev strážníka Nemravy.“</span></p>
        <p class="chunk" data-nb-ref-number="64" data-nb-words="8" data-nb-chars="54"><span class="idea" data-nb-ref-number="64" id="idea64" data-nb-words="8" data-nb-chars="54">„Ano,“ potvrdil starosta, „šlo o&nbsp;Václava Kulicha, že?“</span></p>
        <p class="chunk" data-nb-ref-number="65" data-nb-words="29" data-nb-chars="184"><span class="idea" data-nb-ref-number="65" id="idea65" data-nb-words="29" data-nb-chars="184">Marie se&nbsp;zarazila, tohle bylo mimo jakoukoliv domluvu. „No, jmenovaný byl zadržen a&nbsp;nyní je&nbsp;ve&nbsp;vyšetřovací vazbě. Nicméně jako pachatele jej může označit toliko soud, takže já&nbsp;nemohu…“</span></p>
        <p class="chunk" data-nb-ref-number="66" data-nb-words="35" data-nb-chars="221"><span class="idea" data-nb-ref-number="66" id="idea66" data-nb-words="35" data-nb-chars="221">Starosta byl v&nbsp;ráži: „No, jeho rodiče tu&nbsp;nejsou; osobně jsem jim doporučil, aby se&nbsp;třeba někam přestěhovali.“ Sál zareagoval potleskem. Marie vše sledovala zneklidněně&nbsp;– Liška si&nbsp;tu&nbsp;začal honit své vlastní politické body.</span></p>
        <p class="chunk" data-nb-ref-number="67" data-nb-words="9" data-nb-chars="38"><span class="idea" data-nb-ref-number="67" id="idea67" data-nb-words="9" data-nb-chars="38">„To je&nbsp;vše, co&nbsp;k&nbsp;tomu nyní mohu říct.“</span></p>
        <p class="chunk" data-nb-ref-number="68" data-nb-words="13" data-nb-chars="92"><span class="idea" data-nb-ref-number="68" id="idea68" data-nb-words="13" data-nb-chars="92">Starosta poděkoval a&nbsp;vyzval všechny přítomné k&nbsp;minutě ticha za&nbsp;tragicky zesnulé spoluobčany.</span></p>
        <p class="chunk" data-nb-ref-number="69" data-nb-words="53" data-nb-chars="332"><span class="idea" data-nb-ref-number="69" id="idea69" data-nb-words="53" data-nb-chars="332">„A&nbsp;na závěr&nbsp;– jako výraz našeho poděkování, rada obce jedno­myslně odsouhlasila, aby dvojici policistů, kteří opět obnovili pořádek a&nbsp;klid v&nbsp;naší krásné a&nbsp;milované obci, byly tímto slavnostně předány čestné klíče od&nbsp;obce. A&nbsp;současně oznamuji, že&nbsp;rada rozhodla, že&nbsp;Štěpánov v&nbsp;příštím roce podá kandidaturu do&nbsp;soutěže o&nbsp;vesnici roku.“</span></p>
        <p class="chunk" data-nb-ref-number="70" data-nb-words="40" data-nb-chars="230"><span class="idea" data-nb-ref-number="70" id="idea70" data-nb-words="40" data-nb-chars="230">„No to&nbsp;mě&nbsp;teda podržte,“ hlesl Edelweiss. Ale to&nbsp;už&nbsp;se&nbsp;k&nbsp;nim hrnul starosta a&nbsp;oběma jim předal dekrety o&nbsp;udělení čestného klíče vyvedené ozdobným písmem na&nbsp;ručním papíře. Na&nbsp;druhé straně pódia se&nbsp;opět houfoval školní pěvecký sbor.</span></p>
        <p class="chunk" data-nb-ref-number="71" data-nb-words="70" data-nb-chars="412"><span class="idea" data-nb-ref-number="71" id="idea71" data-nb-words="70" data-nb-chars="412">Když vyšli ven, vesnice se&nbsp;halila do&nbsp;mlhy a&nbsp;smogu. Z&nbsp;komínů stoupal těžký černý dým, převaloval se&nbsp;nad střechami a&nbsp;padal do&nbsp;zahrad na&nbsp;černé holé koruny ovocných stromů. Silnice a&nbsp;chodníky se&nbsp;mokře leskly, rozšlapaná tráva se&nbsp;přeměnila v&nbsp;bláto. Kostel sv. Vavřince naproti přes silnici se&nbsp;v&nbsp;mlze změnil v&nbsp;temnou zlověstnou siluetu. Škola tak pozdě odpoledne vypadala jako mrtvá budova, zato na&nbsp;faře se&nbsp;už&nbsp;svítilo.</span></p>
        <p class="chunk" data-nb-ref-number="72" data-nb-words="41" data-nb-chars="242"><span class="idea" data-nb-ref-number="72" id="idea72" data-nb-words="41" data-nb-chars="242">Marie Výrová a&nbsp;Pavel Edelweiss si&nbsp;jako na&nbsp;povel zvedli límce kabátů a&nbsp;vydali se&nbsp;k&nbsp;autu. Edelweiss se&nbsp;zhnuseně rozhlédl kolem, rozkašlal se&nbsp;a&nbsp;zakroutil hlavou: „Štěpánov by&nbsp;se&nbsp;nestal vesnicí roku, ani kdyby ho&nbsp;celý zbourali a&nbsp;postavili znovu.“</span></p>
        <p class="chunk" data-nb-ref-number="73" data-nb-words="15" data-nb-chars="99"><span class="idea" data-nb-ref-number="73" id="idea73" data-nb-words="15" data-nb-chars="99">„Jste teď něco jako čestný občan,“ popíchla ho&nbsp;Marie, „měl byste dávat najevo nějaký patriotismus.“</span></p>
        <p class="chunk" data-nb-ref-number="74" data-nb-words="24" data-nb-chars="144"><span class="idea" data-nb-ref-number="74" id="idea74" data-nb-words="24" data-nb-chars="144">„Já bych svůj patriotismus dal tak akorát najevo tím, že&nbsp;bych pozavíral všechny ty&nbsp;pitomce, co&nbsp;topí petflaškama. Vždyť se&nbsp;tady nedá ani dýchat.“</span></p>
        <p class="chunk" data-nb-ref-number="75" data-nb-words="40" data-nb-chars="242"><span class="idea" data-nb-ref-number="75" id="idea75" data-nb-words="40" data-nb-chars="242">U&nbsp;vozu se&nbsp;ještě jednou rozhlédl. Z&nbsp;jednoho z&nbsp;domů stoupal obzvláště černý dým. „Podívejte tamhle, ti&nbsp;kreténi tam snad pálí pneumatiky.“ Edelweiss otevřel zadní dveře služební oktávie a&nbsp;hodil dovnitř červený tubus s&nbsp;dekretem a&nbsp;za ním i&nbsp;kytici.</span></p>
        <p class="chunk" data-nb-ref-number="76" data-nb-words="10" data-nb-chars="57"><span class="idea" data-nb-ref-number="76" id="idea76" data-nb-words="10" data-nb-chars="57">„To byla ta&nbsp;nejhorší fraška, jakou jsem kdy viděl,“ řekl.</span></p>
        <p class="chunk" data-nb-ref-number="77" data-nb-words="68" data-nb-chars="433"><span class="idea" data-nb-ref-number="77" id="idea77" data-nb-words="68" data-nb-chars="433">Marie se&nbsp;jen smutně usmála a&nbsp;pokrčila rameny. Nastoupili a&nbsp;Edel­weiss nastartoval. „Víte, kdo nemá rád venkov?“ pokračoval Edelweiss. „Venkovani. Jinak by&nbsp;si&nbsp;takhle nemohli ničit vlastní životní prostředí. Jejich děti v&nbsp;tom žijí, musejí to&nbsp;dýchat, ale oni šetří na&nbsp;tom, že&nbsp;si&nbsp;nezavedou plynový topení.“ Edelweiss dostával čím dál větší vztek. „Do prdele s&nbsp;těma vidlákama! Klíče od&nbsp;obce! Pche! Nasrat. Tady bych nebydlel ani zadarmo!“</span></p>
        <p class="chunk" data-nb-ref-number="78" data-nb-words="16" data-nb-chars="93"><span class="idea" data-nb-ref-number="78" id="idea78" data-nb-words="16" data-nb-chars="93">„Ne?“ otočila se&nbsp;na&nbsp;něj Marie pobaveně. „A&nbsp;víte, že&nbsp;nám starosta nabídl moc pěkný dvojdomek?“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pripad_pro_exorcistu_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>